# Do-Bursy-na-kebsa
Projekt do Bursy na kebsa

Na pierwszego lipca2023 r. Zaplanowałem początek wyprawy rowerowej do Bursy, Jest to miasto w Turcji niedaleko Stambułu w okolicach Morza Czarnego.

Na wyprawę tą jadę z Adrianem

O ile dobrze pamiętam na pomysł na tę wyprawę wpadliśmy pewnego wieczoru w bursie jeszcze w 2018 r. Przeglądaliśmy opinie na google maps na temat burs i internatów. Odkryliśmy wtedy, że istnieje miejscowość w Turcji o nazwie Bursa i jest całkiem spora. Prawie trzy miliony mieszkańców. Jak na wyprawę rowerem jest bardzo wymagająca.

# Moja proponowana trasa, szacowana z pomocą google maps wygląda następująco.

Do Bursy – 2787km w 35 dni

Trasa:
- Bursa nr3
- Warszawa
- Nowy Sącz
- Brezno (Słowacja)
- Budapeszt (Węgry)
- Kluż – Napoka (Rumunia)
- Bukareszt (Rumunia)
- Sofia (Bułgaria)
- Stambuł (Turcja)
- Bursa (Turcja)

Droga powrotna możliwie prosta do Bursy nr3 – 2017km w 25 dni

Jadąc 80km dziennie (2787+2017):80=60,5 zdążymy w dwa miesiące, taki jest cel.

Jadąc 16 km/h 80:16=5 będziemy jechali 5h dziennie, powiedzmy 3h rano puki jest chłodno i 2h wieczorem

# Trzeba wymyślić gdzie będziemy spali.

Pomysł mam taki, byśmy polegali głównie na hamakach z wszytym już śpiworem i zakładanym poszyciem by były wodoodporne by móc nocować na dworze nawet deszczową pogodę. Poza tym zdamy się na Coachsurfing, szczególnie w miastach myślę że nie będzie z tym problemu.

# Trzeba coś jeść.

Pomysł mam taki by na śniadania jadać owsiankę gdyż suche składniki ważą niewiele, a mleko da się dostać praktycznie wszędzie. Na obiady możemy jeść puszki mięsne i konserwy z warzyw strączkowych te produkty są także łatwo dostępne i stosunkowo tanie, a po podgrzaniu mogą być całkiem smaczne. Dodatkowo na kolację możemy zjadać kanapki z jajkiem, także bardzo pożywne i smaczne. Poza tym korzystając z Coachsurfingu też coś będziemy jeść. Trzeba to jakoś gotować, myślę że najwygodniejszym rozwiązaniem będzie palnik turystyczny. Butle do niego są niezbyt drogie i powszechnie dostępne. Myślałem także o piecyku campingowym opalanym drewnem, jednak odpada jako że nie zawsze będziemy mogli liczyć na suche drewno.

# Trzeba coś pić.

Zabieranie ze sobą więcej niż kilku litrów wody nie wchodzi w grę ze względu na ciężar. Woda butelkowana jest okropnie droga, odpada. Będziemy uzupełniali wodę korzystając z Coachsurfingu. Poza tym będziemy chodzić do domostw po wodę, myślę że to nie będzie problem.

# Potrzeby fizjologiczne.

Przy Coachsurfingu skorzystamy z toalet gospodarzy. W miastach nadadzą się toalety w supermarketach, restauracjach i centrach handlowych. Poza miastem słowiański przykuc musi wystarczyć. Papier toaletowy weźmiemy ze sobą, a będziemy go uzupełniać w miastach.

# Higiena osobista.

Zęby da się myć w terenie, jedna szczoteczka i jedna tubka pasty do zębów oraz 2 opakowania Eludrilu (płyn do jamy ustnej) wystarczą. Kąpieli zaznamy u gospodarzy Coachsurfingu. Poza tym od biedy da się to zrobić na stacji benzynowej.

# Czystość ubrań.

Co mi przychodzi do głowy to pranie u gospodarzy Coachsurferów. Poza tym tak naprawdę zostają tylko pralnie. Prać trzeba by raz w tygodniu. Odwiedzalibyśmy wystarczającą ilość dużych miast by by raz na tydzień odwiedzić pralnię.

# Jazda w deszczu.

Że względu na mocno ograniczony czas podróży wielokrotnie będziemy jechać w deszczu. Bagaż musi być całkowicie deszczoodporny. Widziałem kurtki przeciwdeszczowe na rower, trzeba je ogarnąć i przetestować. Poza tym jeden zestaw zwyczajnej odzieży przeciwdeszczowej to dobry pomysł.

# Zaplanowanie trasy.

Ponownie ze względu na ograniczony czas podróż musi być dobrze zorganizowana i nie idziemy na żywioł. Całą trasę zaplanujemy dzień po dniu, miejscowość po miejscowości. Z wyprzedzeniem także będziemy ogarniać gospodarzy Coachsurferów.

# Zwiedzanie.

Podczas planowania trasy będzie trzeba wziąć pod uwagę obiekty do zwiedzania i wpisać je w trasę. Uwzględnić godziny otwarcia i bilety wstępu.

# Robienie fotografii.

Do tego czasu kupię już porządny aparat fotograficzny i podstawowy osprzęt do niego.

# Komputer i łączność ze światem.

Myślę, że dobrej klasy smartfon spełni takie funkcje jak: dostęp do internetu, przeglądarka internetowa, komunikacja Coachsurfing, lokalizacja GPS, mapa, wyszukiwanie lokalizacji miejsc/nawigacja, telefon, dodatkowy aparat, wyświetlacz do zdjęć, słownik i tłumacz, potencjalny zakup biletów online. Trzeba sprawdzić jak wygląda zasięg sieci GSM wzdłuż trasy. Trzeba sprawdzić jak zdobyć lokalny numer telefonu by nie płacić za roaming. Zastanawiałem się także nad zakupem telefonu satelitarnego.

# Czytanie i pisanie.

Jako że papier jest ciężki chcę zakupić tablet e-ink Remarkable 2 lub coś zbliżonego. Będę mógł pisać i czytać w czasie wolnym od zwiedzania i jazdy, myślę, że warto.

# Ładowanie urządzeń elektronicznych.

Powerbank to pierwsze co przychodzi do głowy. Mój duży powerbank ma 30000 mah co przekłada się realnie na około 3 dni wytężonego użytkowania smatfona. Myślę, że raz na jakiś czas zajrzymy do jakiegoś domostwa. Poza tym myślałem o ładowaniu powerbanku dynamem w piaście, jednak byłoby to spore obciążenie, przy już ciężkiej wyprawie, wolę kupić drugi powerbank.

# Rower.

Praktycznie kluczowy element wyprawy. Myślę o następującym rowerze. Rama aluminiowa lub stalowa, zależy co będzie lżejsze przy tej samej sztywności, obniżona dla wygody wsiadania. Dobra samosterowność (jazda bez trzymanki). Widelec amortyzowany lub amortyzowany mostek. Przedni hamulec tarczowy, duża tarcza, linka. Siodełko dopasowane na długie trasy, sztyca amortyzowana. Tylne koło amortyzowane, oś amortyzacji w osi korby. Pedały platformowe. Napęd Carbondrive. Przerzutki Shimano w piaście 7 lub 8 biegów, hamulec tarczowy. Opony szosowe szerokie. Felgi wzmacniane. Dętki z wentylem AV (samochodowym), zastanawiałem się nad wkładem antyprzebiciowym zamiast dętek. Bagażnik zintegrowany z ramą, custom mojego projektu. Blokada przedniego i tylnego koła. Wszystkie śruby torx dla utrudnienia kradzieży elementów i ułatwienia naprawy.

# Bagaż.

Bagażnik rowerowy zaprojektuję i wykonam sam. Nie ma na rynku niczego co spełniałoby moje oczekiwania. W pełni deszczo i zachlapanioodporny z kieszeniami na każdy rodzaj przedmiotów. Z utrudnioną kradzieżą, warstwa kevlaru przeciw przecięciom. Kieszenie otwierane od strony koła (po podniesieniu segmentu można się dostać). Zamykany na zamek szyfrowy i przzypinany do roweru także na zamek. Możliwość szybkiego zdjęcia.

# Porozumiewanie się z tubylcami.

W wielu przypadkach wystarczy język angielski, szczególnie w dużych miastach. Poza tym przyda się jednak znajomość języków. Słowacki w Słowacji, węgierski na Węgrzech, rumuński w Rumunii, bułgarski w Bułgarii, turecki w Turcji. To jest 5 języków, całkiem sporo.

# Płatności.

Trzeba będzie się dowiedzieć jaka forma płatności dominuje w każdym kraju i regionie. Tu w Polsce będziemy płacić zbliżeniowo w złotówkach. W Słowacji będziemy płacić w euro, eurocenty EUR. Na węgrzech forint HUF. W Rumunii Lej, 100 banów RON. W Bułgarii Lew, 100 stotinek BGN. W Turcji lira, 100 kuruszy TRY.

# Legalność obozowania w lesie itp. oraz przekraczanie granic konkretnych państw.

Trzeba się dowiedzieć czego potrzeba do przekroczenia granicy konkretnych państw. Właściwie tylko Turcja jest poza Unią europejską więc zapewne tam będzie potrzebna jakaś wiza czy paszport. Wszędzie właściwie będziemy biwakować w terenie, trzeba się dowiedzieć jak to zrobić legalnie. Czy można rozpalać ognisko jeśli tak to gdzie itp.

Zajmę się poniższymi obszarami, ty zajmij się resztą, jeśli chcesz to możesz mi jeszcze jakiś obszar oddać.

1. Rower
2. Bagaż
3. Ładowanie urządzeń elektronicznych
4. Czytanie i pisanie
5. Robienie fotografii
6. Jazda w deszczu.

Myślę że dla porządku finalnie każdy obszar powinien mieć swój dokument Word i swój folder gdzie będziemy wrzucać różne rzeczy. Dla wygody przesyłania przesyłajmy wszystko w .zip (z wyjątkiem tego dokumentu).
